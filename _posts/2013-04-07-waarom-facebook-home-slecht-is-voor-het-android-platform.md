---
layout: post
title: Waarom Facebook Home slecht is voor het Android platform
date: 2013-04-07 17:25
comments: true
categories: []
---
<p>Afgelopen week heeft Facebook een nieuw product voor Android gelanceerd, Facebook Home genaamd. Het is de eerste stap in het grote Facebook Phone offensief. Maar wat is Facebook Home nu precies en wat betekent het voor Android gebruikers en ontwikkelaars?</p>
<p><!--more--></p>
<h5 class="facebookhome-header">Wat is Facebook Home?</h5>
<p>Facebook Home is een launcher voor het Android besturingssysteem. Een launcher is een app waar je op uit komt als je op je home knop drukt, het programma dat er voor zorgt dat je al je andere apps kunt draaien. Android heeft een standaard voorgeïnstalleerde launcher maar vaak installeren bedrijven die Android telefoons maken hun eigen launcher.</p>
<p><img class="size-medium wp-image-649 " alt="De standaard geïnstalleerde Android launcher" src="http://nubisonline.nl/wp-content/uploads/2013/04/2013-04-07-15.42.32-180x300.png" width="180" height="300" /> De standaard geïnstalleerde Android launcher</p>
<p><img class="size-medium wp-image-657" alt="Touchwiz, de launcher van Samsung" src="http://nubisonline.nl/wp-content/uploads/2013/04/Screenshot_2012-07-30-15-26-23-168x300.png" width="168" height="300" /> Touchwiz, de launcher die Samsung op hun toestellen installeert</p>
<p>Zo zullen gebruikers van een HTC telefoon Sense herkennen en mensen met een Samsung telefoon Touchwiz.</p>
<p><img class="size-medium wp-image-650 " alt="SF launcher, geïnspireerd door Google Now" src="http://nubisonline.nl/wp-content/uploads/2013/04/2013-04-07-15.43.42-180x300.png" width="180" height="300" /> SF launcher, geïnspireerd door Google Now</p>
<p><img class="size-medium wp-image-664" alt="Sense, de launcher van HTC" src="http://nubisonline.nl/wp-content/uploads/2013/04/sense4-168x300.png" width="168" height="300" /> Sense, de launcher die HTC op hun toestellen installeert</p>
<p>Er zijn nog veel meer alternatieve launchers beschikbaar in de Play Store, maar uit deze selectie wordt wel duidelijk waar het vooral om draait bij launchers: snel informatie (zoals de tijd, het weer, je volgende afspraak) zien en makkelijk je andere apps openen.<br />
Enter Facebook Home.</p>
<h5 class="facebookhome-header">Focus op Facebook, niet op andere apps of data</h5>
<p>Bij Facebook vinden ze dat hun app de meest belangrijke app op je telefoon is. In de Facebook Home launcher staan berichten, foto"s en links van je Facebook vrienden voor op. Als je je thuis scherm opent krijg je een lijst met Facebook notificaties, maar om bij je andere veel gebruikte apps te komen moet je eerst in een menu "apps" kiezen.<br />
Ook in het app menu staat Facebook voor op, vanaf elke pagina kun je een status update, checkin of foto posten naar je timeline.<br />
Om vervolgens bij al je apps te komen moet je het scherm nog eens naar rechts vegen.</p>
<p>Ik gebruik Facebook ook best veel, maar om nou te zeggen dat 90% van de keren dat ik mijn telefoon pak dat voor Facebook doe is overdreven. Ik zie het nut van Facebook Home dus nog niet helemaal in, het zou me alleen maar meer tijd kosten om bij mijn andere apps te komen.<br />
Daar bij ondersteunt Facebook Home ook geen widgets. Een widget is een aangepaste versie van een app die in een kleiner stuk van je scherm draait.<br />
Ontwikkelaars van launchers volgen bijna allemaal dezelfde regels die hier voor zijn, zodat ontwikkelaars van apps een soort van plugins kunnen maken voor je home screen.<br />
Denk hier bij bijvoorbeeld aan een agenda app die een aankomende afspraak op je home screen laat zien, of een klok app die je volgende wekker laat zien.</p>
<p>Veel mensen gebruiken widgets om snel informatie op te zoeken zonder een app te hoeven openen. Omdat Facebook home geen widgets ondersteunt moet je elke keer je agenda app openen (die dus een paar taps/swipes verder zit in Facebook home) om je volgende afspraak te kunnen zien.</p>
<p>Een andere grote feature van Facebook Home is "Chat Heads", een aanpassing van de bestaande Facebook Messenger app. Met Facebook Home krijg je nu, ongeacht in welke app je zit, een popup als iemand iets tegen je zegt via Facebook chat.</p>
<p><a href="http://nubisonline.nl/wp-content/uploads/2013/04/FacebookChat.jpg"><img class="size-full wp-image-678" alt="Chat Heads, met dank aan Mashable" src="http://nubisonline.nl/wp-content/uploads/2013/04/FacebookChat-e1365346524729.jpg" width="590" height="332" /></a> Chat Heads, met dank aan Mashable</p>
<p>Ik vind het zelf nog al vreemd dat Facebook chat deze voorkeursbehandeling krijgt, terwijl ik veel meer chat programma"s geïnstalleerd heb die ik vaker gebruik van Facebook chat. Maar waar moeten we dan ophouden? Voor mij zijn Whatsapp en Gmail een stuk belangrijker dan Facebook chat, moeten die dan ook niet altijd op je scherm omhoog kunnen poppen? En nu we het toch over mail hebben, moet je dan ook vanaf elke app een mail kunnen opstellen?</p>
<p>Volgens mij is het een stuk logischer om elke app gewoon binnen zijn eigen app te houden. Voor geattendeerd worden op nieuwe gebeurtenissen hebben we al notificaties, waarom zou je één app een ander (en veel storendere) soort notificaties geven?</p>
<h5 class="facebookhome-header">Machtsmisbruik</h5>
<p>Nu ik het gehad heb over wat Facebook Home nu eigenlijk is en waarom ik het zelf geen geweldig idee vind wil ik het hebben over de gevaren voor het Android platform die de lancering van Home met zich mee brengt.<br />
Er zijn namelijk ongetwijfeld <a href="http://aussiesonlinecasino.com/">http://aussiesonlinecasino.com/</a> mensen voor wie Facebook belangrijker is dan voor mij, en Home is voor die mensen dus ook een stuk interessanter.</p>
<p>Zoals ik eerder al aangaf heeft Facebook Home op dit moment geen support voor Android widgets. Ik verwacht ook niet dat het ooit de standaard Android widgets zal ondersteunen, maar ik denk wel dat Facebook een nieuw soort widgets zal introduceren, met de focus op Facebook.<br />
Dit zal ontwikkelaars van Facebook apps in staat stellen om informatie van uit hun apps op het homescreen van gebruikers te tonen.</p>
<p>De volgende illustratie uit de Facebook Home presentatie somt op waar mijn grootste probleem met Home ligt:</p>
<p><img alt="" src="http://tctechcrunch2011.files.wordpress.com/2013/04/8.png" width="590" height="343" /> Facebook Home architectuur</p>
<p>Facebook wil duidelijk tussen externe app ontwikkelaars en het onderliggende besturingssysteem komen. Android is bekend om de vriendelijkheid naar ontwikkelaars toe, en door deze vriendelijkheid zijn er veel erg goede Android apps.<br />
Facebook, ondanks dat ze bezig zijn met hun "Operation Developer Love", heeft een heel andere reputatie.<br />
De documentatie van hun platform is ronduit slecht en het is erg lastig om goedkeuring te krijgen voor je apps.</p>
<p>Stel nu dus dat veel mensen Facebook Home gaan gebruiken en Facebook een functie lanceert waarmee ontwikkelaars informatie aan het thuis scherm van gebruikers kunnen toevoegen. Natuurlijk zullen deze applicaties eerst door Facebook moeten worden goedgekeurd, dat nu tussen de ontwikkelaar en Android in is gaan zitten.<br />
Als Facebook m.b.t. hun communicatie naar ontwikkelaars op een zelfde manier door gaat zoals we gewend zijn van ze, zal er voor onafhankelijke developers zonder groot advertentie budget geen speld tussen te krijgen zijn.<br />
Het resultaat is dus dat ontwikkelaars (groot en klein) van Android apps die een widget willen toevoegen aan hun app nu twee keer zo veel werk hebben omdat ze een widget moeten maken voor Facebook Home gebruikers, en een voor gebruikers van alle andere launchers.<br />
Als ik daar bij uit ga van mijn ervaringen met Facebook zal het lang duren voor de widget voor Facebook Home goedgekeurd is.</p>
<p>Natuurlijk is dit voorlopig nog allemaal speculatie, maar op dit moment is een widget toevoegen voor Facebook Home helemaal niet mogelijk. Openheid naar ontwikkelaars is altijd een grote drijfveer achter Android ontwikkeling geweest, en dat houdt hier op voor Facebook Home gebruikers.</p>
<p>Er zijn veel verschillende versies van Android, en niet elke producent van telefoons heeft automatisch updates voor zijn toestellen. Dat wordt fragmentatie genoemd en zorgt er voor dat ontwikkelaars van Android apps hun creaties op veel toestellen en versies moeten testen. Ik zal niet verder in gaan op Android fragmentatie, maar OpenSignal heeft er afgelopen jaar <a title="The many faces of a little green robot" href="http://opensignal.com/reports/fragmentation.php" target="_blank">een interessant artikel</a> over geschreven.<br />
Als Facebook ontwikkelaars toe gaat staan om plugins of widgets voor Facebook Home te schrijven, zal deze fragmentatie alleen nog maar toenemen.<br />
Het is nu al een erg serieus probleem, dat zal alleen nog maar erger worden.</p>
<p>Behalve fragmentatie voor ontwikkelaars ben ik ook bang voor fragmentatie voor normale gebruikers.<br />
Bijna alle software voor Android wordt nu gedistribueerd via Google Play (er zijn ook een aantal alternatieve app markets, maar deze zijn veel minder populair en hebben vaak een grote overlap met Google Play).<br />
Ik verwacht dat als Facebook invoegtoepassingen voor Home gaat accepteren ze deze toe zal distribueren via Facebook"s eigen software platform, "App Centre".<br />
Dan komen er dus twee plekken om software die voor de eindgebruiker niet te onderscheiden is (het verschil tussen gewone apps en apps met Facebook widgets) te verkrijgen.<br />
Ik zou het ook niet raar vinden als Facebook vervolgens probeert ook normale apps via hun App Centre te verspreiden, waardoor ontwikkelaars gedwongen worden om hun apps via beide stores te verspreiden en het voor normale gebruikers alleen maar ingewikkelder wordt.</p>
<h5 class="facebookhome-header">Je telefoon als advertentieruimte</h5>
<p>Dit kopje wil ik graag beginnen met een quote van de Facebook Home aankondiging.</p>
<blockquote><p>Q: So just to clarify — we won"t see ads in coverfeed at first, but then we MIGHT later?<br />
A: [pause] … Yep! [audience laughs]<br />
<cite><a href="http://techcrunch.com/2013/04/04/live-blog-live-from-the-facebook-phone-event/" target="_new">TechCrunch Live Blog</a></cite></p></blockquote>
<p>Het gevaar lijkt me duidelijk.<br />
Ik zit nog minder op reclame dan op 100 uitnodigingen voor FarmCancyCalendarBirds clone #2321 op mijn homescreen te wachten - allebei goed mogelijk met Facebook home.</p>
<p>Ik ben benieuwd waar Facebook op zal houden.<br />
Berichten van vrienden kunnen al van uit elke app omhoog komen en sinds een paar maanden kunnen <a href="http://www.theverge.com/2012/12/20/3788508/facebook-messaging-filters-pay-per-message-test" target="_blank">onbekende mensen $1 betalen om je een bericht te mogen sturen</a>.<br />
Kunnen bedrijven in de toekomst dan ook voor een dollar een popup met reclame op je scherm tevoorschijn toveren?</p>
<p>De toekomst zal het leren, maar ik ben er niet gerust op.</p>
<h5 class="facebookhome-header">Beveiliging?</h5>
<p>Wat mij op viel in de eerste demo is dat er op je lockscreen (dus het scherm dat je ziet voor je je wachtwoord of patroon hebt ingevuld als je net je telefoon inschakelt) al heel veel persoonlijke informatie van jou en je vrienden staat.<br />
Iemand die je telefoon jat kan zo dus zonder je wachtwoord te weten al bij erg veel data over jou en je vrienden.<br />
Het product is pas net uit dus het zou kunnen zijn dat dit nog wordt veranderd, maar ik vind het erg vreemd.<br />
Nu zijn ze bij het sociale netwerk al niet zo beroemd om hun <a class="link-zin" title="geweldige" href="http://news.cnet.com/8301-1009_3-57558638-83/facebook-voting-is-gone-but-privacy-issues-just-get-worse/" target="_blank">geweldige</a> <a class="link-zin" title="respect" href="http://www.guardian.co.uk/technology/2012/oct/15/facebook-users-privacy-concerns-security" target="_blank">respect</a> <a class="link-zin" title="voor" href="http://edition.cnn.com/2012/12/18/tech/social-media/instagram-terms-users" target="_blank">voor</a> <a class="link-zin" title="gebruikers" href="http://www.guardian.co.uk/media-network/media-network-blog/2013/jan/18/facebook-graph-web-search-privacy" target="_blank">gebruikers</a> <a class="link-zin" title="privacy" href="http://mashable.com/2012/12/12/privacy-controls-facebook/" target="_blank">privacy</a>, maar of ze hier mee weg komen betwijfel ik.</p>
<h5 class="facebookhome-header">In conclusie</h5>
<p>Het lijkt er dus op dat Facebook Home voor erg actieve Facebook gebruikers zeker zijn voordelen heeft, maar dat het andere apps flink in de weg zit.<br />
Dit is pas de eerste stap in Facebook"s nieuwe mobiele slag en ik verwacht dat ze dit nog veel meer uit gaan rollen.</p>
<p>Het grootste gevaar voor Android zit hem in de geslotenheid van het Facebook Home platform en de gevaren die distributie via een een extra software market met zich mee brengt.<br />
Gelukkig is dit nu nog niet aan de orde, dus daar zal ik nog niet te veel over doemdenken.</p>
<p>Gebruikers kunnen zeker verwachten dat hun privacy al weer geraakt wordt door Facebook en dat de social media gigant nu ook controle neemt over wat je ziet als je je telefoon aan zet.<br />
We kunnen in de toekomst dus zeker advertenties verwachten.</p>
<p>Voor nu is Facebook Home alleen beschikbaar op een select aantal toestellen en alleen in Amerika, maar ik houd in ieder geval mijn ogen open.</p>
<p>&nbsp;</p>
<p><em>Dit artikel is tevens gepubliceerd op <a href="Dit artikel is tevens gepubliceerd op Frankwatching" target="_blank">Frankwatching</a></em></p>

