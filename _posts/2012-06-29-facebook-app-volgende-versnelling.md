---
layout: post
title: Facebook App in volgende versnelling
date: 2012-06-29 14:19
author: Duco
excerpt: "Facebook wil meer geld verdienen. Sterker nog, Facebook moet meer geld verdienen, anders worden de aandeelhouders onrustig. Dit had Mark Zuckerberg natuurlijk al wel een beetje voorzien."
secondp: "Vlak voor de beursgang werd aangekondigd dat de focus binnenkort geheel naar mobiel zou verplaatsen. De helft van alle facebookers gebruikt Facebook namelijk alleen via mobiel en tot voor kort werd daar geen reclame gemaakt."
cover: cover-facebook-app.jpg 
---
<a href="http://nubisonline.nl/wp-content/uploads/2012/06/facebook-mobile-app-600.jpg"><img class="alignnone size-full wp-image-567" title="facebook-mobile-app" src="http://nubisonline.nl/wp-content/uploads/2012/06/facebook-mobile-app-600.jpg" alt="" width="600" height="375" /></a>

Facebook wil meer geld verdienen. Sterker nog, Facebook moet meer geld verdienen, anders worden de aandeelhouders onrustig. Dit had Mark Zuckerberg natuurlijk al wel een beetje voorzien. Vlak voor de beursgang werd aangekondigd dat de focus binnenkort geheel naar mobiel zou verplaatsen. De helft van alle facebookers gebruikt Facebook namelijk alleen via mobiel en tot voor kort werd daar geen reclame gemaakt. Potentieel noemen ze dat.

Zelf ben ik fervent iPhone- en Facebookgebruiker. Spijtig genoeg gaan die twee slecht samen. De applicatie van het grootste sociale netwerk ter wereld is namelijk tergend traag. Nu ben ik gelukkig in het bezit van het laatste model iPhone maar gebruikers van een ouder model zitten vermoedelijk een halve dag te wachten tot hun prachtige Instagramfoto is geupload.

<strong>Goed nieuws</strong>
Twee anonieme programmeurs van Facebook vertelden de New York Times dat de iOS versie een update krijgt die puur op snelheid is gericht. De huidige app is gebouwd in html5 zodat de code voor meerdere platformen kon worden gebruikt. Hierdoor maakte de app geen gebruik van de specifieke voordelen van in dit geval de iPhone. Daar komt nu dus verandering in. De app wordt herbouwd waardoor hij 2,5 keer zo snel zal zijn. Deze update zal ergens deze zomer verschijnen.

Naast het feit dat de app traag is, laat het gebruiksgemak soms ook te wensen over. Een van de klachten is dat het gebruik van Pages slecht werkt. Om dit op te lossen heeft Facebook een aparte app gelanceerd. Met de Pages app kan je veel gemakkelijker mobiele updates op je Facebook Page doen en, niet onbelangrijk, ook de insights van je pages bekijken.

<strong>Nog meer apps?</strong>
De Pages app is na de originele en de Messenger app de derde mobiele applicatie van Facebook. Persoonlijk hoop ik niet dat er nog meer apps bijkomen maar dat Facebook eindelijk eens een fatsoenlijke mobiele applicatie neerzet. Het Potentieel zit hier namelijk met smart op te wachten
