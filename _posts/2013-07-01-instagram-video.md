---
title: Instagram Video
author: Duco
excerpt: "Dankzij Instagram zijn we tegenwoordig allemaal al topfotograaf en nu worden we ook regisseur en cameraman! Instagram, wat eigendom is van Facebook, heeft namelijk een nieuwe functie aan haar app toegevoegd: Video on Instagram."
secondp: "De videofunctie werkt zoals je het zou verwachten bij Instagram. Je maakt een filmpje waar je een filter overheen plaatst om het een mooi effect te geven, zoals je dat ook bij Instagram foto's doet. Wanneer je de opnameknop aanraakt, begint de app met filmen en als je loslaat stopt de opname. Op deze manier kan je hele korte shots maken waarmee je bijvoorbeeld een stop-motion filmpje kan maken. Je filmpje, ook wel InstaVid, kan maximaal 15 seconden duren."
cover: cover-instagram.jpg
---

Dankzij Instagram zijn we tegenwoordig allemaal al topfotograaf en nu worden we ook regisseur en cameraman! Instagram, wat eigendom is van Facebook,  heeft namelijk een nieuwe functie aan haar app toegevoegd: Video on Instagram.

![Cover](/assets/blog/img/cover-instagram.jpg)

# InstaVid
De videofunctie werkt zoals je het zou verwachten bij Instagram. Je maakt een filmpje waar je een filter overheen plaatst om het een mooi effect te geven, zoals je dat ook bij Instagram foto's doet. Wanneer je de opnameknop aanraakt, begint de app met filmen en als je loslaat stopt de opname. Op deze manier kan je hele korte shots maken waarmee je bijvoorbeeld een stop-motion filmpje kan maken. Je filmpje, ook wel InstaVid, kan maximaal 15 seconden duren.
 
# Vine-killer
Het is lastig om deze nieuwe functie van Instagram niet als aanval op Vine te zien. Vine is een vergelijkbare videodienst van Twitter waarmee je loops van maximaal 6 seconden maakt. Vine werd begin dit jaar gelanceerd en was binnen no time een gigantische hit online. Het Tribeca filmfestival riep een [Vine-categorie](http://tribecafilm.com/blogs/six-second-films-vine-competition) in het leven en marketeers zagen hun kans schoon om op dit succes mee te liften. De onderstaande ultrakorte trailer van de de film 'the Wolverine' zorgde bijvoorbeeld voor veel online rumoer.

<iframe class='vine-embed' src='https://vine.co/v/bDExaiMjJ1F/embed/simple' width='480' height='480' frameborder='0'> </iframe>
<script async='' src='//platform.vine.co/static/scripts/embed.js' charset='utf-8'> </script>
 
Maar is Instagram Video dan ook echt een Vine-killer? Instagram heeft in ieder geval goed gekeken naar de concurrent en heeft ook een aantal sterke functies die Vine niet heeft. Je kan bijvoorbeeld kiezen welk frame je als cover wil gebruiken en je kan shots deleten en opnieuw maken. Ook zit er een stabilisator-functie in de app, Cinema, waardoor je altijd met een vaste hand lijkt te filmen. Je zou de filters bijna vergeten.
 
<iframe src='http://player.vimeo.com/video/68754171?byline=0&amp;portrait=0' height='281' width='500' allowfullscreen='' frameborder='0'> </iframe>
 
# Loop
Ondanks dit alles blijft de kracht van Vine dat de filmpjes zo kort zijn, dat ze loopen en dat ze gemakkelijk zijn te embedden op een website. Samen met het feit dat filmpjes automatisch afspelen, maakt dit Vine een interessante marketingtool. InstaVids zijn niet te embedden en dat kan toch wel als een minpuntje worden beschouwd.

# Power in numbers
Vine heeft inmiddels 13 miljoen gebruikers. Dat is veel voor een app die nog geen half jaar bestaat maar ze vallen in het niet bij de 130 miljoen van Instragram. Binnen 24 uur nadat de update online kwam werden er al [5 miljoen Instagram Videos](http://news.cnet.com/8301-1023_3-57590494-93/instagram-users-upload-5m-clips-in-vid-sharing-features-first-day/) geupload. Het verschil in gebruikers tussen de videodiensten zou er voor kunnen zorgen, dat Vine het op den duur lastig krijgt in deze waarschijnlijk onvermijdelijke concurrentiestrijd.
Tot slot een handig overzicht van Techcrunch waar je de eigenschappen van Vine en Instagram kan vergelijken. Wat gebruik jij?

![Instagram vs Vine](/assets/blog/img/2013-07-01-instagram-video-vs-vine.jpg)
