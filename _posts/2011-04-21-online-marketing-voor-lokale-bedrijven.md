---
layout: post
title: Online marketing voor lokale bedrijven
date: 2011-04-21 10:07
author: Jelle
excerpt: "Gestimuleerd door de opkomst van mobiel internet is online marketing bezig met een opmars in het MKB. Waar met name lokaal georiënteerde bedrijven enkele jaren geleden dachten dat internet iets “World Wide's” was, dringt nu langzaam maar zeker door dat het ook voor lokale bedrijven bijzonder nuttig kan zijn."
secondp: ""De voorbeelden zijn legio. U loopt in een stad waar u wat minder bekend bent en zoekt een goed restaurant om een hapje te eten. Met uw mobiele telefoon surft u  naar Google Maps of Iens.nl en maakt u uw keuze. Lokale restaurants die online niet online vindbaar zijn, lopen zo dus steeds meer klanten mis."
cover: cover-standaard.png
---
Gestimuleerd door de opkomst van mobiel internet is online marketing bezig met een opmars in het MKB. Waar met name lokaal georiënteerde bedrijven enkele jaren geleden dachten dat internet iets “World Wide's” was, dringt nu langzaam maar zeker door dat het ook voor lokale bedrijven bijzonder nuttig kan zijn.

De voorbeelden zijn legio. U loopt in een stad waar u wat minder bekend bent en zoekt een goed restaurant om een hapje te eten. Met uw mobiele telefoon surft u  naar Google Maps of Iens.nl en maakt u uw keuze. Lokale restaurants die online niet online vindbaar zijn, lopen zo dus steeds meer klanten mis.

Een voorbeeld uit de B2B hoek. Stel, u bent timmerman en werkt als zzp'er. De meeste klussen krijgt u via via, maar er is altijd ruimte voor nieuwe opdrachtgevers. Aannemers aan de andere kant, zijn regelmatig op zoek naar tijdelijk personeel, bijv. door ziekte of voor een bepaald specialisme. Door u als timmerman met uw specialismes online te profileren, kunt u bijv. via regionaal gerichte Google Adwords advertenties nieuwe opdrachtgevers aan u binden.

De bovenstaande voorbeelden gelden niet alleen voor restaurants en timmerlieden. Vrijwel ieder lokaal bedrijf kan nieuwe klanten aantrekken via online marketing. Waar nog niet zo lang geleden de Gouden Gids werd gepakt als men een bedrijf zocht, gaat men tegenwoordig online zoeken. Het behoeft geen twijfel dat Google in de meeste gevallen het vertrekpunt van deze online zoektocht is.

De hierboven genoemde kansen voor lokale bedrijven komen ook naar voren in het onlangs gepresenteerde onderzoek van de Boston Consulting Group (<a title="BCG Onderzoek" href="http://www.nubisonline.nl/wp-content/BCG%20onderzoek%20Interned.pdf" target="_blank">Interned; hoe het internet de Nederlandse economie verandert</a>). In dit onderzoek, dat werd uitgevoerd in opdracht van Google, staat dat het Nederlandse MKB op dit gebied achter loopt op landen als Engeland en Zweden.

Met behulp van het Nubis Online Stappenplan voor lokale bedrijven ondersteunen wij inmiddels diverse MKB'ers om deze online kansen wel te benutten. Neem voor meer informatie gerust <a href="http://www.nubisonline.nl/contact-pagina/">contact </a>met ons op.
