---
layout: post
title: Wordt rijk, maak een app
date: 2012-05-04 20:49
author: Duco
excerpt: "Het zal u niet ontgaan zijn dat Facebook onlangs Instagram voor $1.000.000.000 (1 miljard dollar, ja!) heeft overgenomen. Instagram is niet de enige appbouwer die in de afgelopen maanden door Facebook is overgenomen."
secondp: "Zo werd in april ook het bedrijf Tagtile overgenomen door Facebook en slokte het eind vorig jaar de incheckdienst Gowalla op. In alle gevallen werden de eigenaren en medewerkers er absoluut niet slechter van."
cover: cover-wordtrijk.png
---
<p>Het zal u niet ontgaan zijn dat Facebook onlangs Instagram voor $1.000.000.000 (1 miljard dollar, ja!) heeft overgenomen. Instagram is niet de enige appbouwer die in de afgelopen maanden door Facebook is overgenomen. Zo werd in april ook het bedrijf Tagtile overgenomen door Facebook en slokte het eind vorig jaar de incheckdienst Gowalla op. In alle gevallen werden de eigenaren en medewerkers er absoluut niet slechter van. Naar verluidt werden de meeste (deels) in aandelen betaald en met de aanstaande beursgang van Facebook zouden er op die manier een hoop Facebookmiljonairs bijkomen.</p>
<p><strong>Boze Vogels</strong></p>
<p>Ook zonder overname kan je met een app heel veel geld verdienen. Hiervan is Angry Birds waarschijnlijk het beste voorbeeld. Er zijn al meerdere varianten van dit spel uitgebracht en allen zijn stuk voor stuk miljoenen keren betaald gedownload. Daarnaast verdient de Finse maker, Rovio, ook nog eens een hele hoop euro"s met verkoop van pluche vogeltjes en andere merchandise.<br />
<a href="http://nubisonline.nl/wp-content/uploads/2012/05/angrybirds.png"><img class="alignnone size-medium wp-image-545" title="Stuffed Angry Birds" src="http://nubisonline.nl/wp-content/uploads/2012/05/angrybirds-300x167.png" alt="Angry Birds merchandise" width="300" height="167" /></a><br />
<strong>Goed idee...</strong></p>
<p>Het bouwen van een app lijkt d√© manier om stinkend rijk <a href="http://online-nlcasino.nl/" >here</a> te worden. Met een goed idee heb jij straks de volgende Angry Birds, Wordfeud of Instagram in handen. Niets is echter minder waar. Een succesvolle app maken is lastig. Naast een goed idee en een mooie app komt er ook een hoop marketing en geluk bij kijken. Van alle apps die worden ontwikkeld haalt 60% niet eens de ontwikkelingskosten eruit, laat staan dat er winst wordt gemaakt.</p>
<p><strong>...of slecht idee</strong></p>
<p>De houdbaarheid van apps is ook moeilijk in te schatten. Zo kocht Zynga (ontwikkelaar van facebookgames als Zyngapoker en Farmville) onlangs "Draw Something"-maker OMGPOP voor $210 miljoen. Sinds de overname is het aantal dagelijkse gebruikers van Draw Somehing met 38% afgenomen en de aandelen van Zynga zelf in waarde gehalveerd.</p>
<p>Aan de andere kant werd vrijdag 4 mei bekend dat LinkedIn voor $118.75 miljoen Slideshare overneemt en dat Mark Zuckerberg minstens $846 miljoen opstrijkt bij de aanstaande beursgang van Facebook.</p>
<p><strong>Dromen</strong></p>
<p>In de wereld van de applicaties wordt met grote bedragen gesmeten. Twintigers worden plotseling miljonair wanneer hun bedrijf naar de beurs gaat of door een grotere vis wordt opgeslokt. Investeerders zijn vooralsnog bereid om zowel in grote <em>tech</em>-bedrijven als in <em>startups</em> te investeren. Gaat dit ook zo blijven? De beursgang van Facebook is hierin misschien wel een belangrijke graadmeter. Als deze een doorslaand succes is zal het vertrouwen in dit soort bedrijven waarschijnlijk blijven. En dromen kan altijd.</p>
<p>Mark, als je dit leest, bij het juiste bedrag valt er te praten. <a href="mailto:1billiondollar@nubisonline.nl">1billiondollar@nubisonline.nl</a></p>

