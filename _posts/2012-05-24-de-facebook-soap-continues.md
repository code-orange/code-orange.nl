---
layout: post
title: De Facebook-soap continues
date: 2012-05-24 15:50
author: Jelle
excerpt: "Een hoop gedoe rond de IPO (<em>Initial Public Offering, </em>oftewel beursgang) van Facebook. Waar het aandeel Facebook met $38 naar de beurs ging schommelt het nu rond de $32."
secondp: "Dit terwijl er op voorhand werd gedacht dat dit de grootste IPO ooit zou kunnen worden. Wat is er gebeurd? Wat ging er mis?"
cover: cover-Facebook-soap.png
---
Een hoop gedoe rond de IPO (<em>Initial Public Offering, </em>oftewel beursgang) van Facebook. Waar het aandeel Facebook met $38 naar de beurs ging schommelt het nu rond de $32. Dit terwijl er op voorhand werd gedacht dat dit de grootste IPO ooit zou kunnen worden. Wat is er gebeurd? Wat ging er mis?

<strong>Dag 1</strong>
Vanaf het moment dat Zuckerberg afgelopen vrijdag zelf de NASDAQ opende, zakte het aandeel langzaam weg tot $31. Een daling van ruim 18%. Dit was meer dan voldoende reden voor speculatie. Het zou liggen aan een technisch mankement op de NASDAQ waardoor de handel in Facebook aandelen een half uur vertraagd werd. Was de waardering van Facebook toch te hoog? Of lag het aan het nieuwsbericht van de dag ervoor dat General Motors haar advertentiebudget van $40 miljoen dollar per jaar van Facebook zou halen?

<strong>Kleine aanpassing, grote gevolgen</strong>
Nee, niks van dit alles. Het zou allemaal liggen aan een kleine wijziging in de beursgang prospectus die op 9 mei werd doorgevoerd. Hier zou uit op te maken zijn dat de omzet van Facebook in het tweede kwartaal tegen kan vallen. Analisten van verschillende banken die betrokken waren bij de beursgang, waarschuwde hun grote investeerders niet in Facebook te investeren. Dit is uiterst ongewoon, zo vlak voor een beursgang.

Inmiddels is het aandeel Facebook weer lichtelijk gestegen en blijft het een beetje steken rond de $32. Hiermee is de beursgang van Facebook misschien niet geheel geflopt maar ook niet helemaal wat er van werd verwacht.

<img class="alignleft size-full wp-image-552" title="koersverloop aandeel FB" src="http://nubisonline.nl/wp-content/uploads/2012/05/koersverloop-FB.png" alt="Koersverloop van het aandeel FB op de Amerikaanse NASDAQ" width="398" height="288" />

<strong>To be continued...</strong>
Het aandeel Facebook is pas een week oud en ligt dus onder een vergrootglas. Bij elk Facebook-nieuwtje zal bekeken worden wat de gevolgen zijn voor de beurskoers. Of dit gunstig is voor Facebook, is natuurlijk maar de vraag.

Er zijn critici die afgelopen dagen al de internetbubbel 2.0 voorspelden. Zo'n vaart zal het zeer waarschijnlijk niet lopen. Het belangrijkste aandeel van de Facebook, de ruim 900 miljoen gebruikers, zal niet plotseling verdwijnen.
