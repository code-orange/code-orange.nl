---
layout: post
title: Google Adwords: De gevolgen van de verscherping van de reglementen
date: 2011-01-25 16:17
comments: true
categories: []
---
<a href="http://www.nubisonline.nl/wp-content/uploads/2011/02/google-adwords-logo.jpg"><img align="left" class="size-full wp-image-275" title="google-adwords" src="http://www.nubisonline.nl/wp-content/uploads/2011/02/google-adwords-logo.jpg" alt="" width="342" height="126" /></a>Bent u ook het volgende bericht tegen gekomen in uw Adwords account "Uw Google AdWords-account is permanent opgeschort omdat uw factuurgegevens in dit of een gerelateerd account niet kunnen worden geverifieerd." en bent u zich van geen kwaad bewust? Dan bent u zeker niet de enige! Daarom een uitleg van de verscherping van het Google Adwords reglement.

Eind december werd er op verschillende blogs al over geschreven; begin 2011 zou Google het reglement dat opgesteld is voor Google Adwords strenger gaan handhaven. Tot eind vorig jaar liet Google de teugels aardig vieren en werden accounts van overtredende adverteerders pas gepauzeeerd na tips van derden.

Google heeft besloten de reglementen strenger te handhaven om de zoekresultaten zo relevant mogelijk te houden. Hiermee wil Google voorkomen dat websites met een 'slechte gebruiker ervaring' bovenin de zoekresultaten verschijnen. Met een slechte zoekervaring bedoelt Google de volgende websites:

- Websites die enkel advertenties tonen
- Doorway pages zoals vergelijkssites zonder filter- en sorteermogelijkheid of die enkel een kale product feed weergeven
- Platte websites met weinig content en een gering aantal pagina's
- Overzichtspagina’s met een overvloed aan betaalde links

Slecht nieuws dus voor affiliate minnend Nederland. Bekende websites als startpagina.nl en ask.com vallen onder deze regeling en zullen worden tegengewerkt bij het adverteren op Adwords. Geheel in lijn met de gedachten van Google wordt het strenger hanteren van de reglementen niet uitgevoerd door een nieuwe afdeling op het hoofdkantoor, maar is hier een code voor geschreven die automatisch accounts van overtreders permanent opschort. Gevolgen hiervan zijn dat ook een groot aantal adverteerders hun account opgeschort zien worden, terwijl men zich van geen kwaad bewust is. Een simpele typfout in een deeplink of advertentie maakt al verdacht. Aangezien zoveel partijen afhankelijk zijn van de bezoekers via Google Adwords levert dit vervelende situaties op bij het wegvallen van deze bezoekers.

Bij het onterecht opschorten van uw account zit er helaas niet anders op dan contact opnemen met Google. Dit kan via <a href="https://adwords.google.com/support/aw/bin/answer.py?hl=nl&amp;answer=1061835" target="_blank">deze</a> pagina. Contact opnemen met Google is echter helaas vaak een log en frustrerend proces. De volgende maatregelen kunnen genomen worden om te voorkomen dat uw account in ieder geval niet wordt opgeschort.

- Zorg ervoor dat uw website niet als één van bovenstaande websites kan worden gezien
- Spreek niet meerdere doelgroepen via verschillende campagnes in één account aan
- Afgekeurde zoekwoorden en advertenties niet opnieuw aanmaken om opnieuw te laten keuren
- Zorg ervoor dat de deeplinks clean zijn en bv. niet re-directen

Mocht u niet zeker zijn of uw Adwords campagne juist staat of heeft u hulp nodig met het opzetten van een nieuwe Adwords campagne neem dan vrijblijvend contact met ons op.
