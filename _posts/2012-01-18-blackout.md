---
layout: post
title: Blackout
date: 2012-01-18 14:01
author: Duco
excerpt: "Vorige week zijn Google en Facebook door het Indiaas gerechtshof gesommeerd een manier te vinden om aanstootgevende inhoud van hun websites te filteren. Rechter Kait waarschuwde dat als beide bedrijven dit niet doen, India de censuur van China zal volgen."
secondp: "In Nederland was vorige week ook een gerechtelijke uitspraak. De internet aanbieders Ziggo en xs4all moeten de downloadsite The Pirate Bay blokkeren. De aanklager, Brein, wil dat ander internetproviders deze uitspraak ook zullen opvolgen."
cover: cover-wikiblackout.png
---
Vorige week zijn Google en Facebook door het Indiaas gerechtshof gesommeerd een manier te vinden om aanstootgevende inhoud van hun websites te filteren. Rechter Kait waarschuwde dat als beide bedrijven dit niet doen, India de censuur van China zal volgen.

In Nederland was vorige week ook een gerechtelijke uitspraak. De internet aanbieders Ziggo en xs4all moeten de downloadsite The Pirate Bay blokkeren. De aanklager, Brein, wil dat ander internetproviders deze uitspraak ook zullen opvolgen.

Iets dergelijks staat ook in de Verenigde Staten op stapel en hier is veel om te doen. Twee wetten, SOPA en PIPA, worden aan de Amerikaanse Senaat en het Huis van Afgevaardigden voorgelegd. SOPA en PIPA zouden volgens velen censuur in de hand werken en het nieuwe online initiatieven onmogelijk maken te volgroeien. De oprichters van Yahoo, Google en Youtube spraken zich in een gezamenlijke verklaring al fel uit tegen de voorgestelde wetten.
Vandaag staat Wikipedia op zwart. Een 'blackout', als protest. Vele websites volgen deze actie voor een vrij en open internet. Wij ook.

<a href="http://www.nubisonline.nl/wp-content/uploads/2012/01/WikiBlackout.png"><img class="size-medium wp-image-1137 " title="WikiBlackout" src="http://www.nubisonline.nl/wp-content/uploads/2012/01/WikiBlackout-300x240.png" alt="Wikipedia Black Out" width="300" height="240" /></a>

<strong>SOPA en PIPA</strong>

Wat houden deze wetten in? De afkortingen staan voor Stop Online Privacy Act en Protect IP Act. Beiden hebben tot doel auteursrecht te beschermen. Google zou bijvoorbeeld niet meer mogen linken naar sites waar films en muziek worden aangeboden en Mastercard en Paypal zouden betalingen naar en van zulke bedrijven moeten blokkeren. Iedereen zou met deze wet naar het gerecht kunnen stappen bij het vermoeden van diefstal van auteursrecht. Grootste voorstander is de filmindustrie in Hollywood.

Volgens tegenstanders druisen de wetten in tegen de vrijheid van informatie en meningsuiting en dus tegen de essentie van internet. Social media als Facebook en Twitter zouden alle content die door hun gebruikers op hun site worden gezet, moeten controleren op links naar verboden websites. Investeerders hebben al aangegeven niet meer te zullen investeren in online startups als deze wetten worden aangenomen.
Daarnaast zullen de wetten het downloaden zeer waarschijnlijk helemaal niet stoppen. Voor elke manier om een website te blokkeren zijn er namelijk twee om deze blokkade te omzeilen.
Ook wordt gewaarschuwd dat internet minder veilig, minder stabiel en minder snel zou worden. Software die anoniem en beveiligd surfen mogelijk maakt zou hiermee ook verboden worden. Dit soort software wordt bijvoorbeeld gebruikt om censuur in China en Iran te omzeilen en, ironisch genoeg, gesteund en gesponsord door de Amerikaanse overheid.

Er zijn, gelukkig, een hoop tegenstanders. Zo verklaarde vorige week de medewerkers van het Witte Huis in een <a href="http://www.whitehouse.gov/blog/2012/01/14/obama-administration-responds-we-people-petitions-sopa-and-online-piracy" target="_blank">blogpost </a>"<em>that the important task of protecting intellectual property online must not threaten an open and innovative internet"</em>. Het is te hopen dat de Senaat en het Huis van Afgevaardigden hier ook zo over denkt als er 24 januari gestemd moet worden.

En vandaag voert <a href="http://en.wikipedia.org/wiki/Main_Page" target="_blank">Wikipedia</a> dus actie. Niet alleen tegen SOPA/PIPA maar tegen een globale trend waarbij overheden steeds meer het vrije internet proberen te reguleren. Wikipedia is niet alleen. Ook <a href="http://googleblog.blogspot.com/2012/01/dont-censor-web.html">Google doet mee</a>. En <a href="http://wordpress.org/">Wordpress</a>. En <a href="http://www.mozilla.org/en-US/firefox/new/" target="_blank">Mozilla</a>. En <a href="http://www.twitpic.com/" target="_blank">Twitpic</a>. En vele anderen.
En wij ook. Blackout.

&nbsp;
