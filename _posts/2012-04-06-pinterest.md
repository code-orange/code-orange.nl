---
layout: post
title: Pinterest
date: 2012-04-06 13:13
author: Duco
excerpt: "De nieuwste hit op social media gebied. Wat is het, wat doet het en wat gaan we ermee doen?"
secondp: "De naam is een samentrekking van de woorden pin en interest en beschrijft ook goed wat Pinterest is; een prikbord waar je interessante plaatjes op deelt."
cover: cover-pinterest.jpg
---
De nieuwste hit op social media gebied. Wat is het, wat doet het en wat gaan we ermee doen?

&#x20;<img title="Pinterest-logo" src="http://netdna.copyblogger.com/images/pinterest2.jpg" alt="" width="175" height="176" align="left"/><strong>Wat is het? </strong>

De naam is een samentrekking van de woorden pin en interest en beschrijft ook goed wat Pinterest is; een prikbord waar je interessante plaatjes op deelt. Het plaatsen van een plaatje heet <em>pinnen</em>, het delen van andermans plaatje heet <em>repinnen</em>.
Het afgelopen half jaar heeft het aantal gebruikers op Pinterest een enorme vlucht genomen. September 2011 stond de teller op 1,6 miljoen en een half jaar later waren er plotseling bijna 12 miljoen gebruikers. Van die 12 miljoen is naar schatting 80% vrouw.

<strong>Wat doet het?</strong>
Pinterest is een manier om jezelf te uiten door middel van beelden. Laten zien wie je bent aan de hand van plaatjes. Hou je van wielrennen, dan pin je plaatjes van favoriete racefietsen en coureurs. Hou je van koken, dan pin je foto's van je favoriete gerechten. Dit doe je op verschillende boards, bijvoorbeeld een board 'fietsen' en een board 'koken'. Als iemand dan een kijkje neemt op je Pinterestprofiel, ziet hij/zij aan je boards dat je geïnteresseerd bent in fietsen en koken. Aan de pins op die boards kan diegene dan weer zien hoe je daar invulling aan geeft en ze eventueel ook repinnen op een van zijn/haar eigen boards. Ook kunnen pinners elkaar volgen of er voor kiezen om alleen specifieke boards te volgen.

<strong>Wat gaan we ermee doen?</strong>
Een interessant aspect aan Pinterest is dat de site achter de pin altijd terug te vinden is. Als je doorklikt op een pin, kom je op de oorspronkelijke website terecht. Dit maakt Pinterest uitermate geschikt voor retailers. Daarnaast kan je in Pinterest ook heel makkelijk een prijskaartje aan je pin hangen. Het is dus ook absoluut niet verrassend dat veel webshops inmiddels actief gebruik maken van Pinterest.
Pinterest is nog in ontwikkeling. Afgelopen maand werden de lay-out en algemene voorwaarden flink aangepast. Ook heeft Pinterest aangegeven dat er heel binnenkort een API komt. Dit betekend dat developers dan applicaties voor Pinterest kunnen maken. Maar ook zonder applicaties leent Pinterest zich voor leuke marketingacties. Zo maakte Peugeot <a href="http://pinterest.com/peugeotpanama/">een puzzel</a> en had ook Kotex een bijzonder geslaagde campagne zoals je in onderstaand filmpje kan zien.

<iframe src="http://www.youtube.com/embed/UVCoM4ao2Tw" frameborder="0" width="560" height="315">
</iframe>

Meer weten over Pinterest en hoe je het eventueel voor je eigen merk in kan zetten? Neem contact met ons op via <a href="mailto:info@nubisonline.nl">info@nubisonline.nl</a>
