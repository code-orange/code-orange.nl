---
layout: post
title: Facebook presentatie @ Tafel van LINQ
date: 2011-03-24 09:19
comments: true
categories: []
---
<iframe src="http://prezi.com/embed/cwpg45uozag-/?bgcolor=ffffff&amp;lock_to_path=0&amp;autoplay=0&amp;autohide_ctrls=0&amp;features=undefined&amp;disabled_features=undefined" width="550" height="400" frameBorder="0"></iframe>

Bijgaand vind je de sheets die Gielke Burgmans namens Nubis Online Marketing gebruikte tijdens de presentatie op het netwerkevent voor young professionals “De Tafel van LINQ”. Het doel van de presentatie was om de deelnemers te inspireren ten aanzien van de mogelijkheden voor bedrijven op Facebook. Hoe vertaal je een marketing strategie naar een goede Facebook strategie.

In de presentatie maakte wij onderscheid tussen een aantal zaken waarvoor bedrijven en organisaties Facebook in kunnen zetten. De basis voor bedrijven binnen Facebook is de fanpage, maar hoe deze fanpage het beste ingericht kan worden, hangt voornamelijk af van de doelstelling die men heeft voor de fanpage.

Starbucks maakt bijvoorbeeld goed gebruik van een gecombineerde Global en Local benadering door naast de globale fanpage ook per land fanpages te hanteren en te onderhouden. Iets dichter bij huis zie je bij Citroën een vergelijkbare strategie. Wij lieten zien dat deze benadering ook voor LINQ en haar 3 vestigingen (Amsterdam, Rotterdam, Utrecht) een goede benadering kan zijn. Als student in Rotterdam ben je namelijk niet geïnteresseerd in de diensten van LINQ Amsterdam.

Andere mooie voorbeelden uit de presentatie zijn bijvoorbeeld KLM die binnen 2 minuten reageert op vragen van klanten en dit door het gebruik van de “wall” aan iedereen laat zien. Heineken benadrukt de besloten community door niet-fans eerst naar een aparte Entrance pagina te sturen.

Internationale voorbeelden zijn met name te vinden bij Oreo en Walmart. Oreo heeft Facebook tot online vertrekpunt voor z'n marketing gekozen (zie hiervoor ook deze presentatie: <span style="color: #000080;"><span style="text-decoration: underline;"><a href="http://vimeo.com/15632643">http://vimeo.com/15632643</a></span></span> ) en Walmart heeft zeer vindingrijke applicaties met de Groupon achtige Crowdsaver en het laten bepalen van een goed doel door de eigen fans.

Hoezeer het ook voor Nederlandse bedrijven haalbaar is om dergelijke applicaties en fanpages te ontwikkelen probeerde wij aan te tonen met het voorbeeld van de Jeansactie voor de webshop Hipper Fashion. Aan de hand van het principe van de Crowdsaver van Walmart ontwikkelde Nubis Online Marketing de dealmaker waarmee klanten 20% korting krijgen op hun jeans bij Hipper Fashion wanneer er 250 likes zijn behaald.

Dat Facebook ook voor goede doelen uiterst geschikt is, toont Greenpeace aan. Via een mailing in meerdere talen aan haar bestaande klantenbestand wordt vakkundig iedere bezoeker naar de pagina in z'n eigen taal geleid. In tegenstelling tot bijvoorbeeld Starbucks gebruikt Greenpeace geen verschillende fanpages per land. De reden hiervoor is dat met het hanteren van 1 fanpage alle fans onder één pagina vallen, in plaats van fans verspreidt over meerdere pagina's. Hierdoor kan Greenpeace het aantal fans als ware het ondertekenaars van een petitie aanbieden aan Facebook hen te bewegen groene stroom te gebruiken voor hun serverpark.

Asos tot slot laat zien wat de onbegrensde mogelijkheden van Facebook zijn. Deze Engelse webshop heeft haar totale webshop na laten bouwen binnen Facebook. De consument hoeft Facebook niet meer te verlaten om bij Asos te shoppen.

De vraag waar wij de presentatie mee afsloten is wordt een 'normale' website overbodig voor de Facebook gebruiker of bellen we toch liever de telefonische helpdesk van KLM en shoppen we liever rechtstreeks bij Asos.com.
